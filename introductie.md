# Praktische introductie

Welkom bij het streamteam! Iedere week streamen we onze kerkdiensten live op internet.
In deze introductie vertellen we alle praktische zaken die belangrijk zijn voor het team. Laten we ze één voor één met elkaar doorlopen:

* Iedere maand werken we met een rooster waarin staat wie in welke dienst aan de beurt is. Dit rooster maken we voor iedere maand, vlak voordat een nieuwe maand begint.
* Voor iedere dienst roosteren we 1 teamlid in, waardoor iedereen dus ongeveer 2 keer per maand aan de beurt is.
* We proberen het rooster zo te maken dat je op een zondag maximaal 1 dienst draait, zodat er iedere zondag altijd 2 verschillende teamleden aan de beurt zijn.
Hiermee zorgen we dat iedereen voldoende routine opbouwt in het bedienen van de camera's.
* Het contact over het rooster doen we in onze Whatsapp-groep. Aan het einde van iedere maand wordt er een berichtje in gestuurd met de vraag of je je beschikbaarheid door wilt geven voor de volgende maand. Dit kan heel kort, bijvoorbeeld iets als "Ik kan alle zondagen", en als er een dienst is waarin je niet kunt bijvoorbeeld "Ik kan zondagmiddag 30 oktober niet". Als iedereen zijn beschikbaarheid heeft doorgegeven, dan wordt het rooster gemaakt en in de Whatsapp-groep geplaatst.
* Soms kan het voorkomen dat je toch niet kunt voor de diensten waarin je aan de beurt bent. Dan kun je via de Whatsapp-groep vragen of iemand je kan vervangen of dat je ruilt met iemand anders. De ervaring van de andere technische teams is dat dit altijd wel los loopt.